# Week 1

## Maandag 28 april 2025

Aan het begin van de dag werd ik warm ontvangen door Freek en de collega's. De verwachtingen van de stage zijn uitgesproken en er zijn werk afspraken gemaakt. De opzet van deze stage is om aan de Jupiter notebooks te werken, en te ontdekken hoe onderwijs op de universiteit werkt. Aangezien Freek werkzaam is bij zowel Technische Natuurkunde als Science Education kan ik breed leren over natuurkundig onderwijs.
\.
Ik heb de literatuur ‘Abrahams & Millar, 2008: Does Practical Work Really Work?’ bestudeerd. Hierin is niet retorisch maar echt praktisch onderzoek gedaan naar practica. Wat mij het meeste heeft geïnspireerd is de denkwijze bij het ontwerp van practica. Wat wil je dat de studenten leren, wat moeten ze daarvoor praktisch uitvoeren. En hoe zorg je ervoor dat ze uitvoeren wat jij wil en ook leren wat jij wil. Er zijn voorbeelden gegeven waar het in de kennis overdracht tijdens een practica fout kan gaan. Exclusief figuren en tabellen was deze literatuur 23 pagina’s. Ik merkte dat ik toch soms een engels woordje moest opzoeken en het lang lezen veel concentratie vergt. Deze moeite kan mogelijk naar mate van tijd verbeterd worden. Ik heb een samenvatting voor mijzelf geschreven en punten opgesteld welke inzichten ik kan meenemen voor mijn werkzaamheden. 
\.
Ik heb alle benodigde software geïnstalleerd en mij ingelezen in Jupiter notebooks. In het gegeven template stonden oefeningen waarmee ik een goed basis voor mijzelf heb gecreëerd. Omdat het voor mij idee veel lijkt op een HTML website maken ging het programeren mij toch goed af en had ik hier heel veel plezier in. Tijdens het maken van de books is het leuk om ook na te denken wat je allemaal wel niet extra kan. 
\.
Na het maken van de books heb ik met Freek de dag besproken. Ik heb het ontzettend naar mijn zin gehad. Ik denk dat dit komt omdat ik iets doe wat ik oprecht leuk vind en mijzelf aan het ontwikkelen ben. Wat we ook hebben meegenomen is dat bijvoorbeeld een stukje literatuur lezen of de basis leren programmeren gouw tijd kost. En we soms taken in ons hoofd sneller denken uit te kunnen voeren dan in de praktijk.
